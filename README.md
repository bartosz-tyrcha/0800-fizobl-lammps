# 0800-fizobl-lammps

Podstawy Fizyki Obliczeniowej (0800-fizobl)

Projekt I.
Bartosz Tyrcha



1. Wstęp

Celem projektu było przeprowadzenie symulacji dynamiki molekularnej
dla układu składającego się z pojedynczej molekuły NaCl w wodnym roztworze,
przy pomocy programu Lammps. 

Wynikiem symulacji w programie Lammps jest plik out.dcd.

Korzystając z pliku out.dcd oraz programu do wizualizacji VMD wygenerowana
została grafika przedstawiająca pojedynczą "ramkę" z symulacji układu 
(plik nacl.dat.tga).

Przy użyciu programu PLUMED na podstawie pliku out.dcd wygenerowany został 
plik COLVAR-driver, który zawiera wartości odległości pomiędzy atomami Na i Cl 
oraz liczby koordynacyjnej dla każdego kroku czasowego symulacji.

Na podstawie pliku COLVAR-driver zostały wygenerowane histogramy, wykresy 
energii swobodnej oraz wykresy zależności od czasu dla doległości Na-Cl, 
a także dla liczby koordynacyjnej, przy użyciu języka Python 
(skrypty plot_histogram.py, plot_histogram_cord.py, plot_change_in_time.py).



2. Odległość pomiędzy Na-Cl

Zależnośc odległości pomiędzy Na-Cl od czasu przedstawia wykres 
dist_in_time.png. Można zauważyć, że początkowo doległość ta wynosiła około 
0.3 nm, jednakże po niedługim czasie gwałtownie wzrosła. Przez większość czasu 
odległośc Na i Cl oscylowała pomiędzy około 0.5 - 0.9 nm.

Utworzony histogram dla odległości zawarty jest w pliku histogram_dist.png.
Na jego podstawie można zauważyć, że najbardziej prawdopodobna odległość
pomiędzy Na i Cl w czasie trwania symuacji to około 0.55 nm. Mniej 
prawdopodobne lecz również częste były odległości z zakresu 0.7 - 0.8 nm. Można 
również zauważyć, że układ niechętnie przebywa w stanach gdzie odległości Na-Cl 
są około 0.4 nm.

Wykres energii swobodnej dla odległości Na-Cl zawarty jest w pliku 
free_energy_dist.png, na jego podstawie można zauważyć barierę występującą dla 
bliskich odległości Na-Cl (poniżej 0.3 nm). Jest ona związana 
z bliskozasięgowym odpychaniem się atomów. Kolejna bariera znajduje się 
w okolicy 0.4 nm i jest to tzw. bariera dysocjacyjna. Pomiędzy pierwszą a drugą
barierą znajduje się minimum lokalne, które można powiązać ze stanem związanym
cząsteczki NaCl. Dla odległości znajdujących się za barierą dysocjacyjną 
znajduje się szeroki obszar kolejnego minimum lokalnego, można go powiązać 
ze zdysocjowanym stanem układu Na i Cl.


3. Liczba koordynacyjna

Zależnośc liczby koordynacyjnej od czasu przedstawia wykres w pliu 
cord_in_time.png, na jego podswie można zauważyć, że w chili początkowej 
symulacji jej wartość wynosiła około 3. Następnie wartość ta szybko wzrosła
i przez większośc czasu symulacji oscylowała w granicach 5 - 7.

Wygenerowany histogram dla liczby koordynacyjnej zawarty jest w pliku 
histogram_cord.png. Można zauważyć, że najbardziej prawdopodobną wartością 
liczby koordynacyjnej jest około 6. Natomiast drugą najbardziej prawdopodoną 
wartością jest w przybliżeniu 5.

Plik free_energy_cord.png przedstawia wykres energii swobodnej dla liczby 
koordynacyjnej. Można zauważyć na nim dla położone blisko siebie i oddzielone 
płytką barierą minima zlokalizowane w pobliżu wartości 5 oraz 6. Dla wartości 
liczby koordynacyjnej bliskcih 4 można zauważyć kolejne, wysoko położone 
względem poprzednich, minimum lokalne. Oddzielone jest ono barierą, której 
najwyższy punkt znajduje się w okolicy wartości 4.5 dla liczby koordynacyjnej.




